سبز ترین رنگ مرا همهمه پنداشتی
رنگ تو بودم و مرا حاشیه پنداشتی

داخل بن بست چرا دنده عقب میکنی؟
چون که مسیر جلو را یک تله پنداشتی

چون به سخن آمدم از درک فراری شدی
صحبت من را به خودت محکمه پنداشتی

خسته ی این راه شدی خسته نباشی ولی
پیچ و خمش را به غلط گردنه پنداشتی

حیف توانت به هدر رفت بکوبی مرا
حرف حسابم به تو را مضحکه پنداشتی

بر ته این راه رسیدی متوجه شدی
دایره را دور زدی، مغلطه پنداشتی

حال سپهر سحر از نور مزین شده
تابش خورشید دگر شعشعه پنداشتی
