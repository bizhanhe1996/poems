با خودت قهری و با من خشم تمرین می‌کنی
حرف هایت را به من با زخم تبیین می‌کنی

منزوی تر می‌شوم با این که خونگرمم چرا
گفت و گویت با مرا از نقد تزئین می‌کنی

خودکشی کردی، جسد را خاک در من کرده‌ای
کی گمان بردی مرا با خویش غمگین میکنی؟

هر چه گفتی هستم اما پاسخم این گونه است
این میان داری خودت را خوب تعیین می‌کنی

عقده هایی را که دائم باز می‌کردم به درد
باز می بستی و می گفتی که تسکین میکنی

مشکلی در خود نمی‌ بینم که تحقیرم کنی
در حقیقت خویش را سرکوب سنگین میکنی

راه خود را می روم و از جاده لذت می برم
عاقبت مجبور خواهی شد و تحسین میکنی
